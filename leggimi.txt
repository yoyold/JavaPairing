JavaPairing - rev. 2.9 - Settembre 2015

Questo programma gestisce il torneo di scacchi, sia esso a squadre o individuale (
puoi definire squadre di un solo giocatore! -;), quindi registrazione, turni,
risultati, classifiche, tabellone, rapporto per la Federazione e sito WEB da pubblicare.

Ho iniziato questo lavoro perché insoddisfatto dei software commerciali che presentano
alcune limitazioni che ritengo esagerate ed errori di programmazione impossibili
da scoprire e da correggere in quanto il codice sorgente non viene reso pubblico.
Volevo un prodotto snello, che facilitasse il lavoro dell'arbitro durante il torneo,
per esempio: consentire di inserire anche i ritardatari dal database e sostituire
i titolari con le riserve direttamente all'atto dell'inserimento dei risultati.
Volevo un programma che consentisse tornei regolari ma anche a doppio girone o a girone
completamente libero e che permettesse di modificare in corsa il sistema di abbinamento.
Infine, ho adottato la filosofia dell' open-source cosicché ciascuno può contribuire
allo sviluppo software e vedere cosa il programma fa effettivamente leggendo il 
codice sorgente!
Comunque lo sto facendo per contribuire al successo del movimento scacchistico!

Il programma è correntemente sviluppato con:
     - NetBeans IDE 7.0.1 (http://www.netbeans.org/downloads/)
     - Java Runtime Environment (JRE) 1.6 from Sun Microsystems Inc. 
       (http://java.sun.com/javase/downloads/index.jsp)
I due tool sono disponibili anche impachettati assieme 
(http://java.sun.com/javase/downloads/netbeans.html)
 
La distribuzione gira su qualsiasi piattaforma così com'è, compresi Windows, Linux 
e Macintosh, è solamente richiesto il supporto Java (JRE 1.6 o successivo).

Per installare, espandi il file '.zip' nel disco fisso, conservando la struttura
delle sottocartelle.
Esegui il file 'JavaPairing.jar' che si trova nella sottocartella 'dist' (in effetti
questo è l'unico file che realmente serve ad eseguire il programma). 
I menù ed i messaggi sono interamente tradotti in italiano.
Il programma può essere facilmente tradotto in altre lingue; basta creare il file
'JavaPairing_xx.properties' con la traduzione delle stringhe, dove xx è il codice 
della lingua (per dettagli vedi la sottocartella 'i18n').
E' inoltre possibile avviarlo in un'altra lingua da quella nativa del PC, se 
disponibile, creando un collegamento e aggiungendo xx e YY alla riga di lancio del
programma, dove YY è il codice della nazione (aggiungi 'en US' per vedere 
l'interfaccia originale in Inglese).

(per utenti informatici) Per modificare il programma, bisogna lanciare NetBeans e 
aprire la cartella (File/OpenProject ...), selezionare la cartella di installazione,
cliccare 'Open Project Folder', quindi espandere l'albero fino a 'Source Packages'/
'javapairing', e fare click su 'EnterFrame.java'.

I dati dei giocatori possono essere importati da una qualunque distribuzione,
file di testo, sia a spaziatura fissa che delimitato.
E' stato predisposto uno schema per i file FIDE e FSI. Dopo aver richiamato lo schema
e aver indicato il database più aggiornato, i giocatori vengono inseriti con drag&drop 
(o doppio-click).

Sono stati implementati i seguenti sistemi di abbinamento:
- svizzero Olandese (approvato dalla FIDE !!)
- svizzero Dubov (in attesa di approvazione dalla FIDE)
- svizzero Semplice (basato sul rating)
- svizzero a perfetta alternanza di colore (alterna tassativamente i colori)
- Amalfi Rating (sistema approvato dalla FSI e in fase di valutazione da parte della FIDE) 
- all'italiana (tutti contro tutti), basato sulle tabelle Berger
- 'manuale'. Il programma assiste mostrando i giocatori (o le squadre) ordinate 
  (il criterio di ordinamento è a scelta dell'utente), evidenziando gli avversari 
  già incontrati, i vincoli imposti dai criteri sul colore, ed ottimizzando 
  l'assegnazione del colore.

L'output è generato in formato HTML; può essere stampato direttamente o inviato al 
browser (vivamente consigliato). Vengono generati anche il rapporto per la Federazione
ed il sito WEB del torneo. I file generati da JavaPairing sono portabili su tutti i 
sistemi operativi, senza necessità di effettuare conversioni.

Nella stessa cartella di questo file (leggimi.txt) trovi:
- la licenza (gpl-3.0-standalone.htm)
- CV Cervesato
- JavaPairing manuale dell'utente (Italiano / Inglese / Tedesco)
- sottocartella 'i18n' 
  - info su come internazionalizzare il programma
  - i codici lingua e nazione da utilizzare per il file tradotto
  - i file localizzati per la lingua inglese l'italiano e il tedesco 
- sottocartella 'TOURNAMENTS' 
  - alcuni tornei reali, possono essere caricati dal programma
- sottocartella 'test'
  - alcuni tornei di test/simulazione, possono essere caricati dal programma
- sottocartella 'DATABASES'
  - alcuni schemi per importare i dati dei giocatori dalle distribuzioni FIDE e FSI
  - alcune distribuzioni FIDE e FSI (.txt, .csv)
- sottocartella 'REPORTS' 
  - specifiche per generare il rapporto alla Federazione
  - alcuni esempi di report
- sottocartella 'AMALFI' 
  - regole dell'algoritmo Amalfi Rating 
  - info sull'implementazione dell'algoritmo in JavaPairing 
  - alcuni tornei di prova
- sottocartella 'SWISS' 
  - regole FIDE per i tornei a sistema svizzero (in italiano e inglese)
  - info sull'implementazione dell'algoritmo in JavaPairing (in inglese)
- sottocartella 'ROUND ROBIN' 
  - regole e documenti correlati per girone all'italiana
- sottocartella 'KEIZER' 
  - regole e documenti correlati ... potrebbe essere sviluppato in futuro

Il programma è stato valutato positivamente ed indicizzato dalla FSI ed ha ottenuto 
l'endorsment dalla FIDE (ottobre 2013). Esso può essere utilizzato in qualunque torneo, 
sotto la responsabilità dell'arbitro.

Spero troverai il programma JavaPairing di tuo gradimento! Se sì, è gradita una
donazione intestata all'A.S.D. scacchi "Bobby Fischer" di Cordenons.
La donazione è intesa come metodo di autofinanziamento delle attività del circolo
e per incrementare l'offerta scacchistica, come pure sarà da stimolo a continuare
lo sviluppo del programma.
A chi sottoscrive sarà garantita la massima disponibilità di aggiornamenti, correzioni
e supporto tecnico.
Per il versamento utilizzare esclusivamente il bonifico bancario su:
		A.S.D. Circolo Scacchi Cordenons 
		c/o B.N.L. Pordenone
		IBAN: IT86 N 01005 12500 000000000299
Le donazioni alla società sportiva dilettantistica sono deducibili dalle imposte
(19%). Richiedi la ricevuta tramite email. Grazie.

per contatto: Eugenio Cervesato ( eucerve@tin.it  cell. 338 5960366 )

*********************************************************************************

rapporto migliorie / correzione di errori successivo alla rev. 1.0

rev. 2.9 - Settembre 2015

032 argomento: miglioria; generale

    - corretto bug calcolo variazione Elo (arrotondamento)
    - corretto bug generazione report FIDE (half point bye)
    - corretto bug lettura report FIDE (half point bye)

rev. 2.8 - Settembre 2014

031 argomento: miglioria; abbinamento

    - Migliorato il motore svizzero olandese per situazione di complessità computazionale
      quando in un gruppo molto numeroso non funziona nemmeno il workaround di 
      "splittare" nei due sottogruppi per ciascun colore atteso
    - Migliorata la lettura del tracciato FIDE quando nello stesso turno sono presenti 
      più BYE (viene conservato solo l'ultimo letto se in numero dispari. Gli altri 
      sono assunti essere half-point-bye o full-point-bye. Attenzione, questa assunzione
      può essere causa di errore del checker!)
    - Adeguato il checker e la visualizzazione del tabellone secondo quanto illustrato 
      al punto precedente

030 argomento: miglioria; generale

    - Adeguati i calcoli per Elo Fide al regolamento in vigore dal 1o luglio 2014
      K=40/20/10

rev. 2.7 - Novembre 2013

	*** OTTENUTO L'ENDORSMENT DEL SISTEMA DI ABBINAMENTO 'SVIZZERO OLANDESE' DALLA FIDE !! ***

rev. 2.6 - Giugno 2013

029 argomento: miglioria; generale

    - Aggiornato il motore svizzero Olandese a Istanbul 2012 (bug C.1, X e Z)
    - Adeguata la lettura/scrittura del formato FIDE a Istanbul 2012 (forfeit con colore)
    - Migliorato il tabellone e la statistica
    - Aggiunto import di squadre da file .csv (il nome della squadra deve essere
      posizionato nella colonna precedente di quella contenente i nomi dei giocatori su
      un proprio record; va predisposto un filtro sul tracciato record del giocatore. 
      I dati vanno importati in blocco con '*' nel campo 'carica i giocatori dal DB')
    - Possibilità di abblencare un giocatore in inserimento risultati per
      torneo a squadre (risultato CGS 2-0f senza assegnazione di scacchiera)
    - Migliorato l'import del report FIDE
    - Aggiunta la possibilità di utilizzare una procedura batch per testare i report FIDE.
      Il nome del file va passato al programma come argomento della riga di lancio.
    - Possibilità di accedere a più file dati giocatore contemporaneamente.

rev. 2.5 - Febbraio 2013
riprende la procedura di endorsment

028 argomento: miglioria; generale

    - Sviluppato il checker per testare in automatico i report FIDE con il motore svizzero
      Olandese (check box nella finestra 'apri torneo')
    - Aggiornato il motore svizzero Olandese a Istanbul 2012
    - Migliorata la risposta nei casi di complessità computazionale
    - Tolta l'accelerazione automatica (messo check box nel setup)
    - Corretto un errore di classifica relativo all'assegnazione di 1/2 punto al BYE
    - Aggiornato il limite minimo ELO FIDE = 1000

rev. 2.4 Maggio 2012

027 argomento: miglioria; generale

    - Migliorato il motore svizzero olandese
    - Il risultato 0-0 è adesso accettato. Per le partite aggiornate usa 1/2-1/2
    - Aggiornato K=30 per la stima della tranche FIDE per giocatori non classificati
    - Migliorato il click del mouse sulle tabelle

rev. 2.3 Marzo 2012

026 argomento: miglioria; abbinamento

    - Migliorato il motore svizzero olandese per situazioni estreme.
    - Aggiunto il 'livello di verbosità' alla finestra di spiegazioni (il testo è
      salvato anche nel file 'log.txt', codificato "UTF-8". Nell'aprire tale file
      con un editor di testo o un wordprocessor può essere necessario specificare
      la codifica per avere la corretta rappresentazione delle frecce che indicano
      i vincoli floater)
    - Nel riportare i gruppi di punteggio sono utilizzati i seguenti simboli:
      w  = colore atteso bianco
      b  = colore atteso nero
      w? = colore atteso debolmente bianco ma può essere cambiato (regola A7.e)
      b? = colore atteso debolmente nero ma può essere cambiato   (regola A7.e)
      W  = colore atteso assolutamente bianco
      B  = colore atteso assolutamente nero
      W? = colore atteso assolutamente bianco ma può essere cambiato (regola A7.d)
      B? = colore atteso assolutamente nero ma può essere cambiato   (regola A7.d)
      .  = nessuna preferenza di colore
      -  = no vincolo floater
      freccia su  = vincolo upfloater   (regola B5 quindi B6)
      freccia giù = vincolo downfloater (regola B5 quindi B6)

rev. 2.2 Novembre 2011

025 argomento: miglioria; generale

    - aggiunto un simulatore di torneo, con varie possibilità di parametrizzazione.
      Si accede digitando 'simulation' nel campo 'carica i giocatori dal DB' della
      pagina 'Iscrizione'
    - Corretto bug Buchholz Kallithea (con due o più partite non disputate)

024 argomento: miglioria; abbinamento

    - Corretti alcuni bug dei motori svizzero Olandese e Dubov e introdotte
      migliorie per evitare possibili complessità di calcolo di ordine fattoriale.
      Tuttavia non è del tutto escludibile che in situazioni estreme si vada a 
      superare un tempo di elaborazione ritenuto ragionevole. In tale evenienza
      consiglio di interrompere l'eleborazione e testare per quel turno un motore 
      alternativo

rev. 2.1 Agosto 2011

023 argomento: miglioria; abbinamento

    - Il motore Svizzero Olandese è stato migliorato per prevenire la complessità di
      ordine fattoriale che si verifica in un gruppo ampio con colori sbilanciati 
      (torneo 'Città di Cordenons 2011'; turno 2; gruppo 1; p=18; x=2)
    - bug fix motore Svizzero Olandese ('sample from Mario Held 14_5'; turno 4; gruppo 5);
      quando x=0 strict rimuovere per primi i vincoli float, quindi il flag 'strict'.
    - bug fix assegnazione colore
    - bug fix ordinamento finale delle coppie
    - migliorata la spiegazione dei colori attesi 
      
022 argomento: miglioria; generale

    - Grazie al lavoro di Georges Marchal <gmarchal (at) scarlet.be> aggiunta la 
      traduzione del programma in Francese!
    - Il codice sorgente è stato aggiornato per NetBeans IDE 7.0
    - Il calcolo dell'Elo FIDE è stato aggiornato alle nuove disposizioni del 1.7.2011
    - Il calcolo del Buchholz è stato aggiornato alle disposizioni del Congresso 
      Kallithea 2009
    - Può leggere (importare) il report FIDE

021 argomento: miglioria; output

    - E' stata ulteriormente migliorata l'impaginazione della stampa di 
      'statini da tavolo' e 'cartellini dei giocatori'.
      E' vivamente consigliato utilizzare il pulsante 'manda al browser' e fare
      'anteprima di stampa' in esso, operando in congiunzione con l'opzione 
      'n° righe per pagina' fino ad ottenere l'impaginazione ottimale! 
      Nei PC dove la chiamata al browser non funzionasse, aprire direttamente 
      il file 'temp.html'. Se presente nel browser, utilizzare lo zoom per 
      ridurre il consumo di carta ed inchiostro.

rev. 2.0 - gennaio 2011

020 argomento: miglioria; generale

    - E' stato aggiunto un dialogo all'avvio del programma per scegliere tra
      torneo individuale/torneo a squadre/apertura file esistente.
    - Aggiunti i cartellini dei giocatori.
    - Aggiunto il criterio di spareggio 'Punti scacchiera pesati' per i tornei a 
      squadre, sommando i punti individuali moltiplicati per il coefficiente di 
      scacchiera (1,9 - 1,7 - 1,5 - 1,3 ... 0,1)
    - Sono state migliorate grafica ed icone.
    - E' stata aggiunta la possibilità di fondere due file di torneo, in modo da:
      a) consentire la predisposizione di grossi tornei open inserendo i giocatori
         da più PC e poi fondendo i file, 
      b) riutilizzare file di torneo in modo ciclico,
      c) convertire un torneo a squadre ad individuale.
      Nella pagina di apertura file è stato aggiunto sulla destra un controllo 
      checkbox, a disposizione se è in memoria (letto/salvato) un torneo e non 
      sono stati generati (o sono stati completamente rimossi) i turni.
      n.b. per l'esportazione si consiglia di passare per il rapporto per la 
           Federazione.
    - Secondo le regole FIDE, il delta performance per punteggio 0% è stato 
      posto a -800.
    - E' stato aggiunto il flag 'F' per Elo FIDE

rev. 1.9 - dicembre 2010

019 argomento: miglioria; output

    - E' stata completata la pagina delle variazioni Elo con l'aggiunta della 
      variazione tra giocatori con punteggio Fide (sia con k=25 che 15) ed il 
      calcolo della 'tranche FIDE' per i nazionali se applicabile 

018 argomento: miglioria; abbinamento

    - migliorata la segnalazione del colore atteso e dei vincoli (colore e floats)

rev. 1.8 - novembre 2010

017 argomento: miglioria; abbinamento

    - completato lo sviluppo del motore di abbinamento 'svizzero Olandese'.
      Passa tre tornei di test: NORDICWC, TU_29_11 and TU_31_13, può scambiare
      qualsiasi numero di elementi tra S1 ed S2.

rev. 1.7 - ottobre 2010

016 argomento: miglioria; abbinamento

    - iniziato lo sviluppo del motore di abbinamento 'svizzero Olandese' con
      l'obiettivo di diventare pienamente compatibile con le regole ufficiali
      della FIDE. Al momento passa tre tornei di test:
      NORDICWC, TU_29_11 e TU_31_13, ma ovviamente potrebbe non passarne altri ...
      L'implementazione corrente può scambiare tra S1 ed S2 un elemento alla 
      volta oppure gli ultimi due di S1 con i primi due di S2.

rev. 1.6 - luglio 2010

015 argomento: miglioria; generale

    - E' stato aggiunto il report per la Federazione Tedesca
    - nello schema di importazione dei giocatori in formato variabile si possono
      utilizzare il carattere '|' per legare assieme due campi ed il carattere
      '-' per estrarre da un campo solo la prima parte (introdotto per leggere
      il formato tedesco del file SPIELER.TXT) 
    - aggiunto l'ordinamento delle squadre/giocatori nella griglia di iscrizione,
      attivo sino alla formazione del primo turno, mediante click sull'intestazione
      della colonna o bottone destro del mouse
    - corretto un bug sul flag 'ritirato' per i tornei individuali
    - integrato il tabellone con il turno corrente anche se con risultati incompleti
      (in precedenza veniva visualizzato '-BYE'). Il risultato mancante viene 
      segnalato con il simbolo '?'. Per i tornei a squadre vengono abbinati i soli 
      titolari. Ai fini dello spareggio tecnico rimane il BYE in quanto non è 
      ipotizzabile quale sarà il risultato della partita. Per avere la classifica 
      all'ultimo turno realmente giocato bisogna tornare alla pagina 'turni' e 
      scalare il contatore di turno
    - corretto un bug sulla classifica parziale per classi di età
    - migliorata l'impaginazione del testo che si ottiene con l'opzione 
      'copia come testo' nella pagina 'Dati in Uscita'     

rev. 1.5 - giugno 2010

014 argomento: miglioria; generale

    - completato il manuale utente
    - aggiunto il documento 'implementation of the Swiss' nella cartella 'SWISS'
    - aggiunta la traduzione in lingua tedesca del programma e del manuale utente
    - aggiunte alcune simulazioni
    - migliorata l'interfaccia grafica
    - migliorata la gestione degli schemi di importazione 
    - aggiunta opzione per importare in blocco i giocatori da un proprio database
    - corretto bug nel calcolo del TPR
    - sostituito il criterio di spareggio tecnico 'Partite non giocate', rivelatosi
      un nonsense, con 'Punti %', calcolato per coerenza con gli altri criteri di 
      spareggio secondo la regola FIDE ((somma punti in partite effettivivamente 
      giocate + patte per i BYE)/numero turni*100) anche se non mi convince del 
      tutto, quindi abbatte di 1/2 punto l'eventuale vittoria per BYE o Forfeit
    - aggiunto il numero del tavolo alla pagina 'Risultati'
    - aggiunto un pulsante per interrompere il calcolo degli abbinamenti

rev. 1.4 - maggio 2010

     AVVERTENZA: i file salvati in precedenza devono essere resi compatibili con 
                 la nuova versione del programma, inserendo una riga vuota dopo 
                 "... // max Players per Team" e prima di 
                 "...   // total Teams entered", mediante editor di testo. 
                 Ciò crea la riga su cui andrà memorizzato il criterio di spareggio.

013 argomento: miglioria; abbinamento
    Problema:
      L'implementazione dell'Amalfi rating non escludeva gli assenti.
    Soluzione:
      L'Amalfi rating ora correttamente esclude gli assenti dalla lista di giocatori
      da abbinare. 

012 argomento: miglioria; generale
    - il numero di squadre è stato portato a 500
    - aggiunta icona 'Ripristina' nella riga di ricerca del giocatore nel database
    - nella stessa riga vengono gestiti i tasti <Invio> e <Canc>
    - nella lista viene restituito anche l'eventuale risultato negativo della ricerca
    - è stato migliorato l'abbinamento manuale dei ritardatari
    - i criteri di spareggio sono selezionabili nella pagina di setup
    - i risultati non standard sono correttamente gestiti
    - nell'output della classifica viene riportato anche l'ID
    - l'output è stato migliorato aggiungendo i salti pagina. Per utilizzare tale
      funzione avanzata bisogna inviare l'ouput al browser, pulsante 'manda al browser',
      e fare da lì anteprima di stampa
    - il tabellone e il turno corrente presentano i colori in italiano 

rev. 1.3 - marzo 2010

011 argomento: miglioria; output
    Problema:
      Mancava il report FSI per l'omologazione.
    Soluzione:
      E' stato aggiunto il report FSI (estensione .elo)

010 argomento: miglioria; output
    Problema:
      Mancava l'elenco alfabetico delle squadre/giocatori.
    Soluzione:
      E' stato aggiunto l'elenco alfabetico dopo la lista per ID.
      E' stata migliorata anche l'assegnazione degli ID al primo turno.

009 argomento: miglioria; abbinamento
    Problema:
      L'implementazione del Dubov non era pienamente conforme alle specifiche per 
      l'ordinamento dei giocatori.
    Soluzione:
      Adesso la prima metà (colore Bianco) è ordinata per ARO crescente, Rating 
      crescente e alfabeticamente; la seconda metà (colore Nero) è ordinata per 
      Rating decrescente, ARO decrescente e alfabeticamente (art. 6.2 prima parte).

rev. 1.2 - gennaio 2010

008 argomento: miglioria; abbinamento
    Problema:
      In un torneo svizzero può succedere, specialmente se c'è un ampio range
      di forza di gioco, che due o più squadre (giocatori) finiscano a punteggio 
      pieno. Questo si verifica con maggiore probabilità se il numero di squadre 
      (giocatori) supera 2 elevato al numero di turni a giocare.
    Soluzione:
      E' stata introdotta l'accelerazione del torneo svizzero se il numero di
      squadre (giocatori) a punteggio pieno supera 2 elevato il numero di turni
      ancora da giocare, ad esclusione dell'ultimo turno.
      Lo scopo è di appaiare le squadre (giocatori) con più alto rating tra loro
      fin dal primo turno, e quindi nei turni successivi utilizzare i perdenti per
      eliminare dal gruppo di testa i vincenti "della seconda metà" il più 
      velocemente possibile. L'accelerazione cessa non appena ciò si realizza o
      necessariamente quando manca solo un turno alla fine. 
      Questa modalità assume che le squadre (giocatori) con rating più basso non
      vincano ripetutamente contro quelle a rating più alto. Come ogni sistema
      probabilistico, può essere inficiato da una sequenza di risultati inattesi.
      Questo comunque non altera il fatto che nel lungo periodo si realizzi 
      l'obiettivo di evitare vincitori ex-equo al top del punteggio.
      L'accelerazione scatta automaticamente, non ci sono opzioni nel setup.
      Se si desidera forzare l'accelerazione basterà ridurre momentaneamente il
      numero di turni da giocare. Viceversa, per escludere del tutto l'accelerazione
      si può agire incrementando momentaneamente il numero di turni da giocare.

007 argomento: correzione errore; abbinamento
    Problema:
      Il sistema Olandese presentava instabilità, in particolare nel superamento
      del vincolo sul colore.
    Soluzione: 
      E' stato modificato l'algoritmo di selezione di un gruppo disomogeneo; 
      è stato ottimizzato l'algoritmo di permutazione degli elementi delle
      coppie conseguente alla rimozione del vincolo sul colore.

006 argomento: miglioria; output
    Problema:
      Nei turni non venivano mostrati i punti fatti.
    Soluzione:
      Nella visualizzazione del turno corrente è stato aggiunto il punteggio.

005 argomento: correzione errore; altro
    Problema:
      Saltuariamente il rapporto per la federazione ed il sito WEB non venivano 
      creati.
    Soluzione:
      E' stato aggiunto un controllo sull'estensione del file.

rev. 1.1 - novembre 2009

004 argomento: miglioria; output
    Problema:
      L'output è generato in HTML, il che è ottimo per la stampa e per la 
      pubblicazione sul WEB, ma può servire anche in formato testuale piano, 
      per esempio per preparare un rapporto non standard alla Federazione o un 
      comunicato stampa.
    Soluzione:
      E' stato aggiunto il nuovo pulsante 'copia come testo', che compone un testo
      piano a partire dall'HTML visualizzato nella finestra e lo invia alla clipboard,
      cosicchè può essere incollato in qualunque editor di testo.
      La conversione è abbastanza soddisfacente, meglio di quanto si potrebbe fare 
      con il copia/incolla standard! La procedura è ottimizzata per la risoluzione
      1024x768.

003 argomento: miglioria; stampa
    Problema:
      Gli statini da tavolo non riportano il numero del turno.  
      Questo può causare confusione sul tavolo della direzione di gara.
    Soluzione:
      Gli statini riportano ora correttamente il nome del torneo ed il numero 
      del turno corrente.  

002 argomento: correzione errore; stampa
    Problema:
      Il pulsante 'manda alla stampante' genera uno spiacevole zoom.
      Questa è la ragione per cui era stato introdotto il pulsante 'manda al browser'
      potendo poi sfruttare l'anteprima di stampa del browser per impostare i margini
      ed un accettabile fattore di scala (per i browser che hanno questa funzione ...)
    Soluzione:
      Grazie ad una modifica alla classe PrintMe di Jan Michael Soan (www.jmsoan.com),
      la procedura di stampa è stata personalizzata potendo impostare il formato della
      carta (A4), i margini (1 cm.) ed un fattore di scala dinamico.
      Questo risolve il problema.

001 argomento: miglioria; abbinamento
    Problema:
      Per i sistemi Dubov e Olandese si è verificata una situazione estrema in un 
      torneo reale, con gruppo di punteggio troppo eterogeneo (al 6° turno di un 
      torneo con 10 squadre, a causa dell'annullamento di molte coppie, si è formato 
      un gruppo di 8 squadre, con punteggio da 8 a zero!!).
      In questa situazione il normale meccanismo svizzero 'S1 vs S2' può alterare
      il torneo e portare ad assegnare i premi secondari in modo iniquo!
      Questo sembra più un problema dello svizzero che dell'implementazione. Infatti
      anche altri programmi dimostrano lo stesso limite.
    Soluzione: 
      Ho aggiunto il suggerimento di passare temporaneamente al sistema Amalfi rating,
      che procedendo in modo sequenziale riesce a generare coppie più omogenee.

*********************************************************************************=